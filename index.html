<html>

<head>
    <title>Niespiet redt het Sinterklaasfeest</title>
    <meta property="og:type" content="article" />
    <meta property="og:title" content="Niespiet redt het Sinterklaasfaast" />
    <meta property="og:description" content="Een spannend nieuw avontuur van de Sint in deze moeilijke tijd" />
    <meta property="og:image" content="niespiet.png" />
    <meta property="og:url" content="http://niespiet.be" />
    <meta property="og:site_name" content="Niespiet" />
    <meta name="twitter:card" content="summary_large_image" />
    <meta name="twitter:title" content="Niespiet redt het Sinterklaasfaast" />
    <meta name="twitter:description" content="Een spannend nieuw avontuur van de Sint in deze moeilijke tijd" />
    <meta name="twitter:image" content="http://niespiet.be/niespiet.png" />
    <meta name="twitter:site" content="@eva.hadermann" />
    <meta name="twitter:creator" content="@eva.hadermann" />
    <meta name="viewport" content="width=device-width,initial-scale=1.0">
    <link rel="stylesheet" href="https://fonts.googleapis.com/css2?family=Crimson+Pro">
    <link
        href="https://fonts.googleapis.com/css2?family=Berkshire+Swash&family=Merriweather:ital,wght@0,400;0,700;0,900;1,400&family=Open+Sans&display=swap"
        rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="snowflakes.css">
    <link rel="stylesheet" href="layout.css">
</head>

<body>
    <script> window.fbAsyncInit = function () { FB.init({ appId: '3463929007035109', cookie: false, xfbml: true, version: 'v9.0' }); FB.AppEvents.logPageView(); }; (function (d, s, id) { var js, fjs = d.getElementsByTagName(s)[0]; if (d.getElementById(id)) { return; } js = d.createElement(s); js.id = id; js.src = "https://connect.facebook.net/en_US/sdk.js"; fjs.parentNode.insertBefore(js, fjs); }(document, 'script', 'facebook-jssdk')); </script>
    <header> <a
            href="https://www.facebook.com/dialog/share?app_id=3463929007035109&display=popup&href=http%3A%2F%2Fniespiet.be"
            class="facebook"><i class="fa fa-facebook"></i></a> <a
            href="https://twitter.com/intent/tweet?url=http%3A%2F%2Fniespiet.be"><i class="fa fa-twitter"></i></a><a
            href="https://www.instagram.com/eva.hadermann/"><i class="fa fa-instagram"></i></a> <a
            href="https://www.buymeacoffee.com/evahadermann" title="Steun mijn verhalen"><img src="coffee.svg" /></a>
    </header>
    <section>
        <div class="wrap">
            <div class="content">
                <h1>Niespiet redt het <span class="red">S</span>interklaasfeest</h1>
                <address>Door Eva Hadermann</address>
            </div>
        </div> <a href="#niespiet" class="tonext"><i class="fa fa-arrow-circle-down"></i></a>
    </section>
    <section id="niespiet">
        <div class="wrap">
            <div class="image"> <img src="niespiet.svg" alt="Niespiet" /> </div>
            <div class="content">
                <p><span class="firstcharacter">K</span>ennen jullie Niespiet al? Niespiet is één van de helpers van de
                    Sint. Misschien wel zijn beste helper. Hij houdt van het Sinterklaasfeest. Hij werkt het hele jaar
                    lang het hardste van alle Pieten. Maar telkens wanneer het kouder wordt en het Sinterklaasfeest
                    dichterbij komt, begint hij zo hard te hoesten en te niezen dat hij bijna omvervalt. Zo kan hij
                    niets anders doen dan een zakdoek voor zijn neus houden. Hij heeft dus nog nooit mee op de daken
                    geklommen om de pakjes te verdelen. En dat vindt Niespiet heel erg jammer.</p>
            </div>
        </div> <a href="#iedereen-is-ziek" class="tonext"><i class="fa fa-arrow-circle-down"></i></a>
    </section>
    <section id="iedereen-is-ziek">
        <div class="wrap">
            <div class="content">
                <p><span class="firstcharacter">M</span>aar dit jaar gebeurt er iets geks. Niespiet wordt al ziek
                    tijdens de warme dagen van de lente. De Sint en de Pieten maken zich zorgen. Ze horen op het nieuws
                    dat mensen over de hele wereld zo ziek worden als Niespiet. Wat is er toch aan de hand?</p>
                <p>Niespiet wordt gelukkig snel beter, maar de voorbereidingen voor het Sinterklaasfeest kunnen niet
                    verdergaan zoals gepland. Want één voor één beginnen de andere Pieten te hoesten en te niezen. Samen
                    met Hoofdpiet bedenkt de Sint een plan om het Sinterklaasfeest zo goed mogelijk verder te kunnen
                    voorbereiden. Alle Pieten worden in kleine groepjes verdeeld over het kasteel en werken daar verder
                    aan hun eigen taak. Hoofdpiet verblijft in de kamers van de Sint. De Bakpieten blijven op het
                    verdiep van de keuken. De Postpieten logeren tussen de brieven in de postadeling. De Zorgpieten
                    blijven in de ziekenboeg. De Waspieten wonen tussen de wasmachines. De Stalpieten kamperen bij het
                    paard. En de Dakenpieten verblijven in de turnzaal. Enkel Niespiet, die nu niet meer ziek lijkt te
                    worden, mag van kamer naar kamer om te helpen waar nodig.</p>
            </div>
        </div> <a href="#geen-feest" class="tonext"><i class="fa fa-arrow-circle-down"></i></a>
    </section>
    <section id="geen-feest">
        <div class="wrap">
            <div class="image"> <img src="sint-blaast-het-af.svg" alt="De Sint blaast het af" /> </div>
            <div class="content">
                <p> <span class="firstcharacter">E</span>nkele weken voor het Sinterklaasfeest liggen de meeste Pieten
                    ziek in bed. De Zorgpieten hebben het erg druk. De Sint probeert de overige Pieten zoveel mogelijk
                    moed in te spreken. Maar wanneer ook Hoofdpiet ziek wordt, geeft de Sint het op. Hij roept Niespiet
                    bij zich.<br> &ldquo;Beste Niespiet, ik heb besloten om het Sinterklaasfeest niet door te laten gaan
                    dit jaar&rdquo;, zegt de Sint treurig. &ldquo;Ik wil je bedanken voor al je harde werk, maar zonder
                    de andere Pieten lukt het ons niet om alles tijdig klaar te krijgen. Bovendien blijven mensen overal
                    ter wereld ziek worden en moeten we voorzichtig zijn. Ik krijg zelfs brieven van kinderen die vragen
                    om dit jaar toch maar niet langs te komen. Als ik mijn verjaardag niet met alle kinderen kan vieren,
                    dan vier ik hem liever niet.&rdquo; </p>
                <p> Niespiet neemt één van de brieven op het bureau van de Sint: </p>
            </div>
        </div> <a href="#brief" class="tonext"><i class="fa fa-arrow-circle-down"></i></a>
    </section>
    <section id="brief">
        <div class="wrap">
            <div class="content">
                <p><i> Liefste Sinterklaas,<br><br> Hopelijk gaat alles goed met u. Ik ben altijd zo blij wanneer u
                        langskomt en kijk telkens het hele jaar uit naar het Sinterklaasfeest.<br><br> Maar omdat mijn
                        papa snel ziek wordt, moeten we erg voorzichtig zijn met het ontvangen van bezoek. U brengt me
                        altijd de leukste cadeautjes, maar dit jaar wil ik eigenlijk alleen maar dat mijn papa gezond
                        blijft.<br><br> U mag daarom dit jaar mijn huisje overslaan.<br><br> Lieve groetjes,<br>
                        Emma</i> </p>
            </div>
            <div class="image"> <img src="brief.svg" alt="Brief" /> </div>
        </div> <a href="#niespiet-werkt-zich-te-pletter" class="tonext"><i class="fa fa-arrow-circle-down"></i></a>
    </section>
    <section id="niespiet-werkt-zich-te-pletter">
        <div class="wrap">
            <div class="content">
                <p><span class="firstcharacter">N</span>u begrijpt Niespiet waarom de Sint zijn verjaardag dit jaar wil
                    overslaan. Toch wil hij niet zomaar opgeven. Er moet een manier zijn om het Sinterklaasfeest te
                    kunnen laten doorgaan. Bovendien heeft hij zich nog nooit zo fit gevoeld in deze periode van het
                    jaar. Hij besluit om nog harder te werken. Hij loopt van de ene Pietenpost naar de andere om brieven
                    te sorteren, speculaas te bakken, pakjes te maken, de Sintenkleding te strijken en het paard te
                    verzorgen. Tussendoor loopt hij zo vaak hij kan langs de zieke Pieten om hen wat op te vrolijken. En
                    vlak voor hij naar bed gaat, glipt hij nog even binnen in de turnzaal van de Dakenpieten en oefent
                    er zijn klim- en klauterkunsten.</p>
                <p>In bed bedenkt Niespiet een plan om het Sinterklaasfeest op een veilige manier toch te kunnen laten
                    doorgaan. Als ze ongemerkt het land binnensluipen, kan niemand hen in grote menigte staan opwachten.
                    En als ze tijdens de nacht van het Sinterklaasfeest alle pakjes en snoepgoed naar binnen gooien
                    langs de schoorsteen of langs het raam, hoeven ze bij niemand naar binnen te gaan. </p>
            </div>
        </div> <a href="#niespiet-heeft-een-plan" class="tonext"><i class="fa fa-arrow-circle-down"></i></a>
    </section>
    <section id="niespiet-heeft-een-plan">
        <div class="wrap">
            <div class="content">
                <p><span class="firstcharacter">V</span>roeg in de ochtend vertelt Niespiet zijn plan aan de Sint. Die
                    vindt het eerst maar niets.<br> “We kunnen met ons twee toch nooit al het werk doen. Ik ben niet
                    meer van de jongste, hoor. Het wordt ook zo’n rommeltje als je alles van ver naar binnen moet
                    gooien. En hoe moet dat dan met wat ze voor ons bij hun schoentje leggen?”<br> Maar Niespiet had het
                    gemopper van de Sint een beetje verwacht en zei:<br> “Lieve Sint, we hebben nog enkele dagen om
                    extra goed te oefenen op het gooien en strooien. Ik ben er zeker van dat u daar ook weer wat fitter
                    van zal worden. Laat ons aan de kinderen vragen hun schoen binnen te laten staan, maar de wortel
                    voor het paard buiten te leggen, voor het raam of de deur. En u mag niet vergeten dat een beetje
                    Sintenmagie wonderen doet.”<br> De Sint denkt even diep na. Plots zegt hij opgewekt:<br> “Je hebt
                    gelijk, mijn beste Niespiet! Kom, we maken er gewoon het beste van.” </p>
                <p>De volgende dagen klinkt er in het kasteel van de Sint veel gestommel. Het gooien van pakjes door
                    kieren gaat moeilijk. Mandarijnen ploffen uit elkaar. Koekjes vliegen in het rond.
                    Chocolademannetjes vallen in stukken. Het hele kasteel is een puinhoop. Maar de Sint en Niespiet
                    hebben er stiekem veel plezier in.</p>
            </div>
        </div> <a href="#vermomming" class="tonext"><i class="fa fa-arrow-circle-down"></i></a>
    </section>
    <section id="vermomming">
        <div class="wrap">
            <div class="content">
                <p><span class="firstcharacter">D</span>e dag van vertrek nadert en Niespiet brengt de laatste zaken op
                    orde. Hij gaat op zoek naar een geschikt vervoermiddel. Want om niet te veel aandacht te trekken,
                    blijven het paard en de stoomboot dit jaar in Spanje. Ook het vinden van een goede vermomming voor
                    onderweg is geen gemakkelijke klus. </p>
            </div>
            <div class="image"><img src="sint.svg"><img src="mexicosint.svg"><img src="parisiensint.svg"><img
                    src="bikersint.svg"></div>
        </div> <a href="#samen-op-de-moto" class="tonext"><i class="fa fa-arrow-circle-down"></i></a>
    </section>
    <section id="samen-op-de-moto">
        <div class="wrap">
            <div class="content">
                <p><span class="firstcharacter">M</span>et nog maar enkele dagen voor het Sinterklaasfeest, moeten
                    Niespiet en Sinterklaas nu echt wel vertrekken. De Sint en Niespiet nemen afscheid van de zieke
                    Pieten en de Zorgpieten en beginnen aan hun lange tocht naar ons land. </p>
            </div>
            <div class="image"><img src="samen-op-de-moto.svg" class="fullwidth"></div>
        </div> <a href="#snoep-gooien" class="tonext"><i class="fa fa-arrow-circle-down"></i></a>
    </section>
    <section id="snoep-gooien">
        <div class="wrap">
            <div class="content">
                <p><span class="firstcharacter">H</span>et is 4 december wanneer ze laat op de avond aankomen in lege
                    straten.<br> “Het is toch maar stil”, zegt de Sint droevig.<br> “Geen blije kinderen die ons zingend
                    staan op te wachten.”<br> Niespiet legt een hand op de schouder van de Sint.<br> “Inderdaad,
                    Sinterklaas. Maar het belangrijkste is dat we de kinderen toch nog kunnen verrassen met cadeautjes
                    en wat lekkers.”<br> De Sint knikt, maar is nog niet helemaal opgevrolijkt. Daar weet Niespiet wel
                    raad op.<br> “Kijk, Sinterklaas, daar staat een raam op een kiertje. Zullen we de kinderen al even
                    laten weten dat we hier zijn en wat lekkers door het raam gooien?”<br> De ogen van de Sint beginnen
                    te fonkelen.<br> “Goed idee, beste Niespiet!” </p>
                <p>Sinterklaas graait wat snoep uit de zak en wandelt verder tot hij precies voor het huis staat met het
                    openstaande raam.<br> “Kom, Niespiet, we maken er een wedstrijdje van. Wie als eerste 10 koekjes
                    naar binnen kan gooien, wint”, zegt Sinterklaas. Niespiet zet zich naast de Sint en telt af: “3… 2…
                    1… Start!”<br> De Sint gooit de koekjes één voor één naar het raam, maar Niespiet wil geen tijd
                    verliezen en gooit met tientallen koekjes tegelijk.</p>
            </div>
        </div> <a href="#arresteren" class="tonext"><i class="fa fa-arrow-circle-down"></i></a>
    </section>
    <section id="arresteren">
        <div class="wrap">
            <div class="image"><img src="politie.svg"></div>
            <div class="content">
                <p><span class="firstcharacter">H</span>é, wat doen jullie daar?” klinkt een luide stem aan de andere
                    kant van de straat. De Sint en Niespiet laten de rest van de koekjes van schrik op de grond
                    vallen.<br> “Ramen stukgooien? Inbreken? Niet in mijn stad!” Het is de stem van de politieagent die
                    tijdens zijn ronde de Sint en Niespiet opmerkt.<br> “Kom maar even mee naar het politiekantoor”,
                    zegt hij streng. Wanneer hij de Sint bij de arm wil nemen, zegt Niespiet snel:<br>“Maar u kan de
                    Sint toch niet arresteren? Wie brengt er morgenavond dan alle pakjes naar de kinderen?”</p>
            </div>
        </div> <a href="#agent" class="tonext"><i class="fa fa-arrow-circle-down"></i></a>
    </section>
    <section id="agent">
        <div class="wrap">
            <div class="content">
                <p><span class="firstcharacter">D</span>e politieagent gelooft hem niet en begint te lachen.<br>
                    “Natuurlijk. Sinterklaas. Haha! En dan gaat u me straks vertellen dat u één van zijn Pieten
                    bent?”<br> “Dat klopt”, antwoordt Niespiet vastberaden. “Ik ben Niespiet.”<br> “Hou maar op met die
                    flauwekul”, zegt de agent streng.<br> “Ik weet best wel hoe de Sint en zijn Pieten eruitzien. En van
                    een euh… Snottepiet heb ik nog nooit gehoord.”<br> “Snottepiet? Ik ben helemaal geen Snottepiet. Ik
                    ben Niesp…”<br> “Bovendien”, onderbreekt de agent hem, “heb ik de Sint nog niet zien aankomen in ons
                    land en is het geen 6 december. Je zal dus een ander verhaaltje moeten bedenken om je hieruit te
                    praten. Kom maar mee.”<br> De agent duwt de Sint en Niespiet in de politiewagen en brengt hen naar
                    het politiebureau. </p>
            </div>
        </div> <a href="#opgesloten" class="tonext"><i class="fa fa-arrow-circle-down"></i></a>
    </section>
    <section id="opgesloten">
        <div class="wrap">
            <div class="content">
                <p><span class="firstcharacter">D</span>e Sint gaat zitten en sluit zijn ogen.<br> “Zet je even neer,
                    Niespiet”, zegt de Sint kalm. Maar Niespiet loopt nerveus heen en weer. Hij weet zich helemaal geen
                    raad meer. Morgenavond moeten ze de daken al op en de pakjes zijn nog niet gesorteerd. En ook de
                    dakenkaart moet nog gecontroleerd worden. Zelfs als ze de volgende ochtend worden vrijgelaten is er
                    niet voldoende tijd. Niespiet zucht en gaat zitten. Er rolt een dikke traan over zijn wang.<br>
                    “Hier stopt het dan, Sinterklaas”, snikt Niespiet. “Al het harde werk is voor niets geweest.”<br>
                    “Kom, kom, beste Niespiet”, zegt de Sint zacht. “We gaan ons nu toch niet laten tegenhouden,
                    hé.”<br> “Maar Sinterklaas, we zitten opgesloten!” roept Niespiet uit. En dan moet de Sint
                    lachen.<br> “Ach ja, nu weet ik weer dat je nog nooit met ons op dakentocht bent geweest. Maar zal
                    ik je eens wat vertellen?” De Sint buigt zich naar Niespiet en fluistert: “Sinterklaas en zijn
                    Pieten zitten NOOIT opgesloten.” Zijn ogen fonkelen geheimzinnig.</p>
            </div>
            <div class="image"><img src="achter-de-tralies.svg"></div>
        </div> <a href="#beste-peter" class="tonext"><i class="fa fa-arrow-circle-down"></i></a>
    </section>
    <section id="beste-peter">
        <div class="wrap">
            <div class="content">
                <p><span class="firstcharacter">D</span>e volgende ochtend schrikt de politieagent zich een hoedje
                    wanneer hij een lege cel aantreft. In het midden van de cel, vindt hij een klein pakje met een
                    briefje erbij:</p>
                <quot>Beste Peter, Wat ben jij een grote jongen geworden. Ik moest even denken, maar nu weet ik het
                    weer. Jij bent Peter De Smedt uit de Ridderstraat 17. Een lieve jongen die ik 20 jaar geleden blij
                    maakte met een rood autootje met afstandsbediening. Het spijt me dat we niet langer kunnen blijven,
                    maar je begrijpt vast wel dat er vanavond heel wat andere kinderen zijn die we blij willen maken. En
                    jij kan ons hierbij helpen. Zou je zo vriendelijk willen zijn de kinderen op de hoogte te brengen
                    van onze komst? Allerbeste groeten, Sinterklaas en Niespiet </quot>
                <p>Na het lezen van de brief kan de politieagent geen woord meer uitbrengen. Heeft hij vannacht de enige
                    echte Sinterklaas in de gevangenis gestopt? Bijna had hij ervoor gezorgd dat het Sinterklaasfeest
                    niet kon doorgaan. Wat zouden zijn vrouw en kinderen daarvan zeggen? Hij slikte even. Gelukkig kan
                    hij het nog goedmaken. Hij leest vlug de instructies van Niespiet op de achterzijde van de brief en
                    gaat meteen aan de slag.</p>
            </div>
        </div> <a href="#sintenmagie" class="tonext"><i class="fa fa-arrow-circle-down"></i></a>
    </section>
    </section>
    <section id="sintenmagie">
        <div class="wrap">
            <div class="content">
                <p><span class="firstcharacter">V</span>ia de radio horen de kinderen dat de Sint veilig is aangekomen
                    en leren ze hoe ze dit jaar hun schoen moeten klaarzetten. De volgende avond zijn de straten nog
                    steeds leeg, maar worden ze gevuld met vrolijke Sinterklaasliedjes. Wat zijn de kinderen opgelucht
                    en blij nu ze weten dat de Sint toch zal komen.</p>
                <p>En dan is het eindelijk zover. Niespiet staat te trappelen wanneer de Sint hem de zak met pakjes
                    overhandigt.<br> “Ben je er klaar voor, m’n beste Niespiet?”<br> “Ja, Sinterklaas”, zegt Niespiet
                    ontroerd. Hij kan nog steeds niet geloven dat hij eindelijk de daken op zal gaan. Zonder al te veel
                    moeite klimt hij langs vensterbanken en regenpijpen omhoog om zoveel mogelijk door de schoorstenen
                    naar binnen te gooien. De Sint neemt de huizen zonder schoorsteen voor zijn rekening en mikt zo goed
                    hij kan door de open ramen. Af en toe vallen de pakjes wat rommelig neer of breekt er een
                    speculaasmannetje. Er is dit jaar ook iets meer Sintenmagie nodig om alles op één avond klaar te
                    krijgen. Maar wanneer het licht begint te worden en de eerste Sinterklaasliedjes klinken zijn de
                    Sint en Niespiet weer klaar om terug naar huis te vertrekken. </p>
            </div>
        </div> <a href="#einde" class="tonext"><i class="fa fa-arrow-circle-down"></i></a>
    </section>
    <section id="einde">
        <div class="wrap">
            <div class="content">
                <p><span class="firstcharacter">B</span>ovenop de daken zitten de Sint en Niespiet samen te luisteren
                    naar het gezang van de kinderen.<br> “Bedankt, Sinterklaas, dat ik mee op de daken mocht”, zegt
                    Niespiet blij.<br> “Het was weer eens wat anders”, lacht Sinterklaas. “Maar ik wil vooral jou
                    bedanken, Niespiet. Want jij hebt dit jaar helemaal op je eentje het Sinterklaasfeest gered!” </p>
            </div>
        </div>
    </section>
    <div class="snowflakes" aria-hidden="true">
        <div class="snowflake"> ❅ </div>
        <div class="snowflake"> ❅ </div>
        <div class="snowflake"> ❆ </div>
        <div class="snowflake"> ❅ </div>
        <div class="snowflake"> ❅ </div>
        <div class="snowflake"> ❆ </div>
        <div class="snowflake"> ❅ </div>
        <div class="snowflake"> ❅ </div>
        <div class="snowflake"> ❆ </div>
        <div class="snowflake"> ❅ </div>
    </div>
</body>

</html>